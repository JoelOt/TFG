%%%% PLEASE REPLACE ENTIRELY WITH YOUR OWN CONTENT %%%%

\chapter{Conclusions i Línies Futures}

\section{Conclusions}
Aquest treball s’ha centrat en la generació de cibertatacs sobre entorns mèdics basats en dispositius d'internet de les coses, amb l’objectiu d’exposar vulnerabilitats específiques dels sistemes IoMT i aportar una eina que permeti automatitzar la creació de trànsit maliciós per a l’entrenament de sistemes de detecció d’intrusions basats en machine learning. La contribució més significativa del projecte ha estat el disseny i execució controlada d’atacs contra el protocol MQTT i la infraestructura típica d'una habitació d'hospital, amb èmfasi en la simulació realista d’escenaris compromesos, però sobretot en la facilitat amb què aquests atacs poden tenir èxit en absència de proteccions bàsiques.

Un dels resultats més rellevants ha estat la comprovació de com de vulnerable és un sistema MQTT quan no s’ha configurat adequadament. En el cas dels atacs de reconeixement, s'ha pogut veure que aquests dispositius són fàcilent caracteritzables i al tenir recursos limitats, és poc freqüent que disposin de seguretat i protcols robustos. També, respecte als atacs de força bruta per al descobriment de credencials, s’ha evidenciat que molts serveis MQTT operen amb credencials per defecte o sistemes d’autenticació molt febles. Amb eines molt accessibles, l’atacant pot obtenir accés al broker en pocs segons, especialment si aquest no limita intents ni incorpora sistemes de detecció. L’eina automatitzada desenvolupada ha permès realitzar aquestes proves de forma repetida i consistent, posant en relleu la necessitat d’autenticació robusta i de sistemes de bloqueig automàtic.

En els atacs de subscripció a tòpics sensibles, l’absència d’un sistema de control d’accés (ACL) ha permès que l’atacant es subscribís a canals reservats a dispositius mèdics o sistemes de control, interceptant informació potencialment crítica com dades de pacients o ordres de control sobre equipament mèdic. Aquest tipus d’atac es pot executar amb una comanda senzilla si no hi ha restriccions de subscripció, i demostra com un disseny insegur de la jerarquia de tòpics pot posar en risc tot el sistema.

Els atacs de tipus DoS i Low-Rate DoS han estat especialment efectius a l’hora de comprometre la disponibilitat del servei. L’atacant, simulant múltiples clients que publiquen missatges a gran velocitat, ha aconseguit saturar el broker o afectar la latència dels dispositius reals. Aquest escenari ha estat reproduït amb facilitat gràcies a l’eina automatitzada i ha confirmat que, en absència de limitació de connexions o de control del volum de publicació, fins i tot una màquina senzilla pot interrompre completament el servei.

També s’ha provat l’efectivitat dels atacs MITM i ARP spoofing, especialment útils per interceptar o manipular missatges entre dispositius. L’ús del protocol MQTT en text pla (sense xifratge TLS) ha permès veure les dades en brut i fins i tot injectar missatges maliciosos sense ser detectat. Aquest resultat mostra la importància de protegir la comunicació a nivell de transport i d’aplicar mesures de detecció de manipulació dins del protocol mateix.

Tots aquests atacs han estat executats de manera automàtica mitjançant un sistema que permet configurar i llançar escenaris concrets amb mínima intervenció manual. La simplicitat i eficàcia dels atacs reforcen una conclusió fonamental del projecte: moltes xarxes IoMT actuals són vulnerables a ciberatacs amb eines bàsiques, sense necessitat d'accés privilegiat. La superfície d’atac és àmplia, i les barreres de protecció sovint inexistents o mal configurades.

També cal destacar que aquest treball ha contribuït exitosament en la generació de datasets amb trànsit benigne i maliciós, que poden ser utilitzats per entrenar models de detecció d’intrusions. Aquests datasets són fonamentals per a la investigació en seguretat IoMT, ja que permeten desenvolupar i validar sistemes de seguretat més robustos. Com és el cas del projecte del grup de recerca "Information Security Group" dins el qual s'ha dut a terme aquest treball.


\section{Línies Futures}

Pel que fa a les línies futures, una de les prioritats estudiar la configuració de la infraestructura per tal que sigui més segura i donar ues pràctiques recomanades per a evitar els riscos de seguretat estudaits en aquest treball, que poden englobar la incorporació de mètodes d’autenticació forts, xifratge TLS, i una política clara de permisos mitjançant ACLs per restringir l’accés a tòpics sensibles. També es proposa millorar la resiliència del sistema a atacs de denegació de servei, per exemple limitant connexions, aplicant filtres de QoS, o implementant sistemes de detecció precoç.

Una altra direcció rellevant serà ampliar i modularitzar l’eina automatitzada, afegint-hi més tipus d’atacs i i suport per escenaris més diversos, incloent diferents protocols com podrien ser CoAP o HTTP i topologies de xarxa diverses. Aquesta eina pot esdevenir una plataforma comuna per a la generació de trànsit maliciós en entorns IoMT, amb finalitats tant de recerca com docents.

En conclusió, aquest treball ha evidenciat que els sistemes mèdics connectats són especialment vulnerables si no s’implementen mesures de seguretat des del disseny. Els resultats obtinguts demostren que la seguretat en IoMT no pot ser un afegit posterior, sinó un component estructural essencial, i que l’existència d’entorns com el desenvolupat aquí és clau per posar en evidència aquestes mancances i avançar cap a sistemes més segurs.